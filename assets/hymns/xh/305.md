## Lizalise Idinga LaKho

Lizalis' idinga laKho, Thixo, Nkosi yenyaniso!
Zonk' intlanga, zonk' izizwe Mazizuze usindo.

Amadolo kwelilizwe Makagobe phambi kwaKho;
Zide zithi zonk' ilwimi Ziluxel' udumo lwaKho.

Laula, laula, Nkosi, Yesu! Koza ngawe ukonwaba;
Ngeziphithiphithi zethu Yonakele imihlaba.

Bona izwe lakowethu, Uxolel' izono zalo;
Ungathob' ingqumbo yaKho Luze luf' usapho lwalo.

Yala, Nkosi, singadeli Imfundiso zezwi laKho;
Uze usivuselele Sive inyaniso yaKho.

