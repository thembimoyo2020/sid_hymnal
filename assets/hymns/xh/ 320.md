## Sinesipho Esikhulu

Sinesipho esikhulu, esisiphiweyo thina;
Sisiphiwe ngu-Yehova, Esosipho esinaso.

Sinqabile esosipho Kwabo basizuzileyo;
Basithanda sona kanye, phezu kwento abanazo.

Singamandla esosipho Kwabo basifumeneyo;
Sibubomi esosipho Kwabo abasemkeleyo.

Esosipho singu-Yesu, Esisiphiweyo thina;
Usisipho esikhulu Kwabo abakholiweyo.

Simbulela u-Yehova Ngesosipho esikhulu;
Simbulel' u-Thixo yedwa Ngokusiph' unyana wakhe.

